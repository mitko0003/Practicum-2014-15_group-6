  Проектът ми ще представлява немско-английски (при нужда и немско-български на шльокавица) речник, който ще позволява
на потребителя да си добавя нови думи, да ги редактира и трие. Думите ще се запазват във файлове. Ще има файл favorites, 
където потребителят може да добави вече съществуваща дума в "любими". Ще има и файлове, в които се държат отделно съществителните имена и глаголите. Също така ще има функции, с които потребителят ще може да тества нивото на знанията си върху всички думи, тези във favorites, както и да тества рода и множественото число на всички съществителни имена и трите форми на всички въведени глаголи.

  Речникът ще пази три типа думи: съществителни, глаголи и прилагателни. Във файла всяка една дума представлява един ред, в който в зависимост от частта на речта думата се представя по следните начини: (вместо * тук използвам . подари html-a)
  
  съществително: име.NOUN.род.множествено число.значения \n
  глагол: инфинитив.VERB.другите две форми.значения \n
  прилагателно: име.ADJ.значения

  
  Потребителят може да добавя пояснения в значението на думите, оградени в скоби (например think (an A - about)). При използване на функции 9 и 10, при въвеждане на предполoжение, съдържащо се в скобите, то няма да бъде зачетено като валидно значение (т.е. ако потребителят въведе an, A, about, an A - about, той няма да отгатне значение).
  
  Необходимо е да няма две думи с еднакво име, ако има такива, то програмата ще изведе съобщение при изпълнението си. При успешно стартиране, потребителят може да избира измежду 12-те опции в менюто:
  
  1: Добавяне на дума в базата данни - потребителят добавя нова дума в речника, като при вече съществуваща дума със същото име се извежда съобщение за грешка. След това потребителят е задължен да въведе частта на речта, това става само с NOUN, VERB или ADJ (с caps), след което автоматично се извикват останалите полета спрямо избраната част на речта (например ако новата дума е глагол, няма да ни бъде поискано множествено число).
  
  2: Търсене в базата данни - потребителят въвежда търсената дума. Ако е намерена, тя се извежда, ако не, потребителят има възможност да я добави директно в базата данни.
  
  3: Редактиране на дума - потребителят въвежда думата, която иска да редактира, ако е намерена, тя се извежда на екрана и сега е нужно да се въведе кой компонент на думата ще бъде редактиран. Ако думата е във favorites и/или е съществително или глагол, промените ще бъдат отразени и в съответните текстови файлове и речници, с които работи програмата.
  
  4: Изтриване на дума - потребителят въвежда думата, която иска да изтрие. Ако е намерена, думата се изтрива от главния речник, като ако е същ. или глагол и/или е във favorites, тя се изтрива от съответния текстови файл и от речниците в програмата.
  
  5: Показване на думи с еднакви значения - потребителят въвежда значението, което го интересува, и извежда всички думи, чиито значения съдържат въведената дума.
  
  6: Добавяне на дума във favorites - потребителят въвежда вече съществуваща дума от главния речник, която желае да добави във favorites. Ако няма такава дума или вече е във favorites, се извежда съобщение за грешка.
  
  7: Показване на дума във favorites - същото като 2), само че във favorites.
  
  8: Изтриване на дума във favorites - потребителят въвежда дума, която желае да бъде изтрита от favorites (не и от главния речник, нито от речника със съществителни/глаголи)
  
  9: Тест 1 - извеждат се всички думи в случаен ред от главния речник, целта на потребителя е да познае колкото се може повече от значенията им. По всяко време той може да прескочи дума, като натисне 'n', или да се върне в главното меню с 0, като ако потребителят прескочи дума, автоматично се извеждат значенията, които той е пропуснал. След всяка дума се извежда текущият резултат на потребителя. Тестът завършва, когато думите се изчерпат.
  
  10: Тест 2 - същото като 9, само че тестът е върху думите от favorites.
  
  11: Тест 3 - извеждат се всички съществителни имена в случаен ред, целта на потребителя е да познае техните род и множествено число.

  12: Тест 4 - извеждат се всички глаголи в случаен ред, целта на потребителя е да познае формите му за минало време.

  
